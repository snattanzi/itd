---
{"dg-publish":true,"permalink":"/materiale-didattico/2-3-roadmap-di-progetto/"}
---


Alla frase di Clive Humby “Data is the new oil” e quella altrettanto emblematica di Michael Palmer “Valuable, but if unrefined it cannot really be used” che ad essa si collega naturalmente possono essere ricondotte le considerazioni legate all’importanza e le esigenze legate ai dati.

Essi rappresentano una ricchezza potenziale che richiede un lavoro, come per il petrolio la raffinazione, per divenire un valore reale. Il lavoro da svolgere è sintetizzabile, in linea generale, dai seguenti passaggi:

0.      (Acquisizione della consapevolezza del valore dei dati)

1.      Analisi del contesto

2.      Definizione degli obiettivi

3.      Definizione del modello tecnologico

4.      Implementazione del sistema informativo

5.      Test e interpretazione dati

Ad una prima fase riferita all’analisi dell’azienda e del contesto in generale segue una fase in cui debbano essere definiti gli obiettivi da realizzare. Questi step iniziali sono resi possibili tramite cooperazione tra gli esperti in industria 4.0, consulenti tecnici, e l’azienda. Questa cooperazione ricava benefici dall’attività propedeutica, una sorta di fase 0 svolta idealmente prima che il progetto venga perfino commissionato, legata all’acquisizione della consapevolezza del valore dei dati. Rendendosi disponibile pro-attivamente, consapevole dell’importanza dei temi, in queste prime fasi, l’azienda, ha modo di trasferire ai consulenti esperti, più efficacemente, le informazioni necessarie e utili a ricavare il ritratto dello stato attuale, “as is”, e strutturare a partire da esso, definiti gli obiettivi, il progetto relativo a quello che sarà, “to be”.

In una terza fase viene progettato come i dati saranno ricavati validati e utilizzati. Vengono selezionato e/o progettate, in questa fase, le soluzioni tecnologiche utili agli scopi previsti. Nella fase successiva si realizza e si monitora il comportamento di quanto realizzato attraverso test utili a valutare rispondenza rispetto quanto atteso.

Un approccio sistematico alle questioni legate alla digitalizzazione è necessario per ricavare un risultato efficiente data la vastità dell’ambito di applicazione (come detto, potenzialmente riferibile alla traduzione digitale di qualsiasi informazione esistente nel mondo reale e utile allo sviluppo delle più svariate funzioni). Per soddisfare questa esigenza di semplificazione che permetta al tempo stesso adattabilità in diversi contesti, e interoperabilità tra realtà distinte, sono stati sviluppati modelli di riferimento per l’inquadramento dei temi legati alla digitalizzazione nelle aziende. Attraverso modelli sono proposti vari standard di riferimento: schemi concettuali per l’introduzione della digitalizzazione in azienda, architetture di riferimento per i sistemi informativi, modelli a supporto di aziende e professionisti per valutazioni preliminari e audit successivi ecc. Questi aspetti, legati ai modelli di riferimento, li chiariremo nell’attività formativa “03. Modelli di riferimento”.

Si propone, a titolo esemplificativo, il modello di assessment 4.0 Acatec finalizzato alla defizione di un parametro di “maturità digitale” del contesto in cui si intende operare.

La valutazione proposta da Acatec, riproposta sinteticamente dall’immagine precedente, propone 6 gradi di maturità successivi per i quali, a partire dai primi due riferibili a contesti precedenti all’introduzione della digitalizzazione in azienda, si passa a stadi più avanzati e riferiti a soluzioni capaci di svolgere soluzioni progressivamente più avanzate in ambito di digitalizzazione. Il terzo gradino attribuito alle soluzioni che forniscano la capacità di comprendere cosa sta accadendo, “seeing”, riguarda le applicazioni base dell’industria 4.0 in azienda. Il quinto e sesto scalino, per i quali si prevede di introdurre tecnologie avanzate derivate da intelligenza artificiale, rappresentano il grado di maturità digitale più avanzato raggiungibile. 

Henri Poincarè si esprimeva sulla scienza nel seguente modo:

_“La scienza è fatta di dati come una casa è fatta di pietre. Ma un ammasso di dati non è scienza più di quanto un mucchio di pietre sia una vera casa”_

Sostituendo “industria 4.0” a “scienza” ricaveremmo un aforisma aggiornato al nuovo contesto: la digitalizzazione è fatta di dati come una casa è fatta di pietre. Ma un ammasso di dati non è industria 4.0 più di quanto un mucchio di pietre non sia una vera casa.

L’utilizzo dei dati e l’individuazione di possibilità da essi derivabili è l’ambito di lavoro di nuove professionalità: consulenti tecnologici 4.0, data scientist, data architect, data engineer ecc.

Questi professionisti specializzati si occupano, cooperando con l’azienda, di valorizzare la grande mole di dati disponibile con l’obiettivo di ricavare da essi le informazioni utili (porremo attenzione in seguito a come si possa inquadrare il tema dell’“utilità” dei dati). Il loro ruolo è quello di organizzare, coordinare, realizzare e monitorare le attività tecniche finalizzate a guidare l’azienda verso un grado di maturità digitale più avanzato.

L’importanza dei dati è sottolineata da nuove terminologie come “data driven” che, come ogni termine appartenente all’ambito dell’Industria 4.0 chiarisce il suo significato già a partire dalle parole che lo compongono (“driven” è traducibile come “guidato” mentre “data” con “informazioni”). Questo aggettivo indica la caratteristica per la quale le aziende, a cui questo aggettivo è attribuito, basino le proprie decisioni su evidenze empiriche ricavate dai dati piuttosto che da esperienze personali, ovvero intuizioni e opinioni. Funzioni aziendali “data driven” sono quelle per le quali le decisioni sono “guidate” dalle “informazioni” ricavate ed elaborate.

Introdotti i dati e chiarita l’importanza di essi vediamo di seguito in che modo ricavarli.

**prosegui a [[Materiale didattico/2.4 Le tipologie dei dati\|2.4]]

