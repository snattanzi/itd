---
{"dg-publish":true,"permalink":"/materiale-didattico/1-4-cps/"}
---


**torna a [[Materiale didattico/1.3 KPI\|1.3 KPI]]**

---

CPS, acronimo di “Cyber Physical System”, è lo strumento tecnologico costitutivo alla base della dell’industria 4.0. Il CPS è il sistema attraverso il quale si mettono in comunicazione la dimensione digitali (Cyber) e quella fisica/reale (Physical). CPS è l’unità minima, in termini di informatizzazione, indispensabile per la realizzazione di un’architettura digitale di un’azienda. Attraverso la sinergia di più tecnologie abilitanti (big data and analytics, system integration, IoT ecc.) si realizzano soluzioni CPS in grado di mettere in relazione il mondo digitale con quello fisico/reale e realizzare quindi sistemi nuovi, autonomi, intercomunicanti e intelligenti attraverso cui ricavare nuove funzioni. I CPS collegano mondi fisicamente distinti e altrimenti impossibilitati a comunicare e per questo motivo possono essere assunti come le fondamenta di architetture informative interconnesse e integrate. L’analisi dei dati e il relativo supporto al processo decisionale ottenibile si ricavano solo a partire da soluzioni CPS che rendano disponibili queste informazioni. La riproposizione dell’ambiente reale/fisico in quello digitale è il cosiddetto “digital twin”: gemello digitale. Il gemello digitale sarà configurato, in dipendenza delle caratteristiche tecnologiche dei dispositivi interessati, con l’obiettivo di ricavare, in modo automatico per quanto possibile, i dati rilevanti/utili del sistema fisico reale da riproporre nel sistema informativo digitale. Nel contesto della struttura generale del CPS potranno essere utilizzate ulteriori tecnologie abilitanti, tra le quali ad esempio la tecnologia Cloud utile ad esporre i dati ricavati dal CPS in modo che siano disponibili per chiunque, ovunque (anche, quindi, al di fuori della limitata struttura di rete interna dell’azienda).

>[!note]- Esempio
>Volendo realizzare un CPS che preveda il ricevimento automatico dei dati utili ricavabili dal reparto di stampa di un’industria tessile la prima attività dovrebbe prendere in considerazione l’obiettivo che da questo strumento si vorrebbe ricavare: vorremmo che il sistema informativo fosse di supporto all’attività di preventivazione? vorremmo fosse di supporto all’attività di pianificazione? vorremmo fosse di supporto all’attività di schedulazione della produzione o della consuntivazione? vorremmo fosse di supporto all’attività di monitoraggio dell’avanzamento di produzione? A prescindere dalla risposta a questi interrogativi, ed eventuali altri non ricompresi nelle precedenti domande, una prima, immediata, considerazione è quella relativa al fatto che avremmo sicuramente esigenza di ricavare tra i dati ricevuti dalle macchine, per ognuno dei casi precedenti, lo “stato macchina”, ovvero la condizione (acceso, spento, in allarme) in cui si trovi ciascuno dei macchinari. Essendo impensabile, a prescindere dalla realtà produttiva, dedicare una persona a questa attività, vorremmo sicuramente che questa sia ricavata automaticamente dal CPS. A prescindere quindi dalle caratteristiche tecnologiche del macchinario ci ritroveremo a predisporre un sistema informativo che a partire dalla ricezione del dato fisico e reale dello “stato macchina” del reparto di produzione reale lo riproponga, automaticamente, attraverso il “digital twin” del sistema CPS. Allo stesso modo, analogamente a quanto ipotizzato per lo “stato macchina” potremmo di ipotizzare come dato utile quello del “contametri”/”contapezzi” di produzione: ricavare quindi, automaticamente, dalle macchine fisiche/reali il dato digitale relativo alla produzione e averlo simultaneamente attribuito al gemello digitale abiliterebbe funzioni di monitoraggio, consuntivazione e controllo degli avanzamenti di produzione delle lavorazioni. Potremmo pensare di svolgere la medesima attività per dati utili quali il consumo di energia dei macchinari, le causali di fermo, i difetti di produzione, le causali di difetti di produzione ecc. Al contrario, dati che sicuramente si interpreterà essere banalmente “inutili” per sistemi informativi che abbiano una qualche funzione e che andrebbero quindi solamente a comportare costi e inutili eccessi di informazioni sono quelli legati ad esempio alla geometria dei macchinari di produzione. Sarebbe possibile prevedere l’installazione di distanziometri digitali per ricavare dai macchinari fisici, automaticamente e simultaneamente, i dati delle caratteristiche geometriche, ma essi risulterebbero essere inutili per qualsiasi considerazione di carattere operativo dell’azienda.

Individuata quindi la tipologia e le caratteristiche dei dati ricavabili, l’ambito di lavoro si sposterà sulle caratteristiche tecnologiche dei componenti coinvolti. Secondo le caratteristiche dei dispositivi interessati si stabilirà il protocollo di comunicazione (l’insieme di regole da seguire per organizzare lo scambio dati) da utilizzare nell’architettura informativa. Approfondimenti specifici relativamente a questi aspetti saranno proposti nella seguente attività formativa relativamente ai sistemi di rete, i protocolli di comunicazione, la sensoristica, e idispositivi di controllo (PLC, CNC, IPC ecc.) ecc.

---

**prosegui a [[Materiale didattico/1.5 Smartfactory\|1.5 Smartfactory]]**