---
{"dg-publish":true,"permalink":"/materiale-didattico/2-13-privacy/"}
---


**Torna al [[Materiale didattico/2.12 Etica nell’uso dei dati\|2.12 Etica nell’uso dei dati]]**

---

La normativa sulla protezione dei dati rappresenta un presidio di garanzia stabilendo le tipologie di dati utilizzabili e l’attribuzione delle responsabilità relative all’utilizzo degli stessi. L’utilizzo dei dati personali e dei dati sensibili è regolamentato dalla normativa. Le nuove soluzioni tecnologiche (soluzioni tecnologiche utili a ricavare nuovi dati e nuovi strumenti tecnologici capaci di ricavare informazioni da esse), propongono interrogativi da porsi in merito alla liceità di quello che è oggi possibile ricavare a partire dai dati non sensibili. Basti pensare all’applicazione in tema di marketing di logiche di intelligenza artificiale finalizzate a proporre inserzioni pubblicitarie personalizzate rispetto alle esigenze, curiosità, ricavate dalle modalità con cui gli utenti consultano le pagine web. Il diritto alla protezione dei dati è quindi centrale come tematica per permettere l’innovazione tecnologica pur mantenendo la persona al centro della società digitale.

L’applicazione di questi concetti è regolamentata dal Regolamento (UE) 2016/679 relativo alla protezione delle persone fisiche riguardo al trattamento dei dati personali, nonché alla libera circolazione di tali dati. Questo regolamento, più comunemente noto come GDPR, è uno strumento complesso con il quale tutti i soggetti privati e pubblici devono confrontarsi nella prassi quotidiana quando devono trattare dati personali, per qualsiasi finalità. Non è scopo della presente trattazione approfondire i temi relativi, si rimanda agli allegati per approfondimenti in merito.

---

**prosegui a [[Materiale didattico/2.14 Sicurezza dei dati\|2.14 Sicurezza dei dati]]**

---

**Torna alla [[Home - ITD\|Home]]**