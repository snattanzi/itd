---
{"dg-publish":true,"permalink":"/materiale-didattico/2-7-i-dati-utili/"}
---


**Torna a [[Materiale didattico/2.6 Archiviare i dati\|2.6 Archiviare i dati]]**

---

La risposta corretta alla domanda “quali sono i dati utili?” è formulata a partire da un ulteriore quesito “che funzione si vuole che il sistema che li utilizza debba assolvere?”.

Appare utile quindi sintetizzare di seguito le principali e più comuni esigenze aziendali per le quali, a partire dall’utilizzo di dati utili, si possono ricavare funzionalità attraverso soluzioni digitali:

1. Preventivazione

La possibilità di ricavare costi consapevoli legati alle attività svolte basandsi su dati riferiti a scenari passati o e/o prevedibili.

2. Consuntivazione

La possibilità di ricavare evidenze reali delle voci di costo e dei totali di spesa legati alle attività svolte

3. Pianificazione

La possibilità di organizzare le attività di lavoro e gestione delle scorte su lunghi periodi, in considerazione di tutte le condizioni al contorno

4. Programmazione

La possibilità di organizzare le attività di lavoro e gestione delle scorte, su brevi periodi, in considerazione di tutte le condizioni al contorno

5. Schedulazione

La possibilità di assegnare attività agli asset aziendali in considerazione di tutte le condizioni di vincolo (discrimine tra cosa si può o non può fare) e le condizioni determinate dalle esigenze del mercato

6. Monitoraggio

La possibilità di ricavare evidenze sugli avanzamenti di produzione e ottenere consapevolezza sulle attività svolte/da svolgere e sui tempi relativi.

7. Ottimizzazione

La possibilità di svolgere le attività analizzando gli sprechi e cercando di fare in modo che questi si annullino, per quanto possibile. Con sprechi si individua un concetto da riferire ad aspetti meglio chiariti nella quarta attività formativa dedicata ai sistemi organizzativi.

8. Automazione

Utilizzo dei dati in sistemi che permettano di svolgere funzioni legate ala gestione e trasferimento delle informazioni in modo autonomo

9. Creazione vantaggi competitivi rispetto ai competitor

La possibilità di individuare e predisporre all’interno della propria attività delle soluzioni che permettano di ricavare un vantaggio competitivo legato a servizi aggiuntivi offerti ai clienti e/o fornitori.

Queste finalità verranno approfondite nei moduli dedicata alla [[Materiale didattico/6 Logistica 4.0\|logistica]] e alla [[Materiale didattico/5 Digitalizzare la produzione\|digitalizzazione dei reparti di produzione e del magazzino]].

In relazione all’obiettivo individuato risulterà necessario sviluppare l’architettura informativa che sarà necessaria per ricavare e successivamente utilizzare, per lo scopo prefissato, i dati di interesse. In generale si può sintetizzare, al solo scopo di fornire un’indicazione utile alla comprensione dell’ambito di discussione, che risultano, generalmente, essere sempre di interesse i dati relativi a:

1. Stato risorse

Stato risorse definisce l’informazione relativa all’attività svolta dalla risorsa reale: la risorsa sta svolgendo attività di setup? la risorsa è in pausa? la risorsa è in allarme? la risorsa ha un guasto? Questa tipologia di dato può essere sinteticamente denominata “stato”

2. Quantità prodotta

In questo caso il dato di interesse è quello che si riferisce all’individuazione delle quantità prodotta dalla risorsa ed è utile per molteplici obiettivi tra quelli elencati in precedenza tra i quali il monitoraggio degli avanzamenti di produzione

3. Ordine di produzione

Questo dato è riferito a cosa si prevede la risorsa debba svolgere come compito. È un dato che viene inviato alla risorsa, contrariamente ai precedenti che sono dati ricevuti dalla risorsa.

La precedente discussione sintetizza la complessità legata all’ambito applicazioni possibili legate alla digitalizzazione di attività produttive varie, per le quali si possono prevedere architetture informative con distinte finalità, ricavate dalla composizione di una o più delle finalità citate e altre possibili ma non ricomprese nella sintesi proposta. Ricavare automaticamente lo stato delle risorse è infatti utile per finalità legate alla consuntivazione, e attraverso analisi sui dati per attività legate alla pianificazione, programmazione, schedulazione ed efficientamento degli sprechi. Dati legati alla produzione sono utili per finalità legate al tracciamento degli avanzamenti, l’efficientamento degli sprechi, per prevedere eventuali funzioni restituite ai clienti per ricavare vantaggi competitivi. Queste argomentazioni vogliono fornire un punto di vista generale sulla questione di quali siano i dati utili per un’azienda e non fornire una sintesi esaustiva, una lista completa, dei dati a partire dai quali si debbano necessariamente costituire il sistema informativo di qualsiasi azienda.

Si può quindi sintetizzare che i dati precedentemente elencati siano i dati costituenti un’unità minima informativa che generalmente può essere ipotizzata indispensabile al fine di svolgere le più comuni attività legate alla Business Intelligence e le prevedibili e più comuni attività legate all’advanced analytics di un’azienda generica.

>[!note]- Esempio
>Benefici in termini di efficientamento legati alla digitalizzazione si possono ricavare in qualsiasi contesto: è possibile fare riferimento a titolo esemplificativo all’ambito domestico. Sistemi di regolazione digitali, come previsti dalle recenti normative di settore, permettono di avere un controllo sulla regolazione della produzione di calore in casa. Un sistema di produzione, distribuzione ed emissione di calore moderno prevede la regolazione degli elementi adibiti all’emissione di calore secondo una regolazione dettata delle esigenze stabilite, consapevole delle condizioni di temperatura esistenti, impedendo così sprechi legati alla sovrapproduzione. I dati utili ai fini del controllo efficiente della temperatura in ambito domestico sono generalmente quelli di temperatura dei termostati e di regolazione del generatore di calore. Sistemi sempre più moderni e avanzati permettono di ricavare soluzioni più precise ricavando questa abilità dalla capacità di utilizzare efficacemente un maggior numero di dati. Nest, termostato di regolazione di Google, regola la temperatura tenendo in considerazione dati derivati dalle previsioni meteo (evitando quindi di pre-riscaldare gli ambienti durante una giornata che si prevede essere calda e viceversa). Utilizzando dati ricavati da sensori che sono in grado di comprendere se l’abitazione è occupata o meno, sistemi evoluti sono in grado di modificare conseguentemente le regolazioni di temperatura degli ambienti, riducendo gli sprechi.

---

**prosegui a [[Materiale didattico/2.8 Le caratteristiche qualitative dei dati\|2.8 Le caratteristiche qualitative dei dati]]**
