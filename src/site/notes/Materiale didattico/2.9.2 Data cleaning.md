---
{"dg-publish":true,"permalink":"/materiale-didattico/2-9-2-data-cleaning/"}
---

**Torna a [[Materiale didattico/2.9 Data preprocessing\|2.9 Data preprocessing]]**

---

Con data cleaning si intende la fase nella quale alcune delle problematiche individuate nella fase precedente vengono risolte. I dati mancanti vengono aggiunti o ignorati, quelli scorretti rimossi o riparati, quelli duplicati eliminati. Soprattutto quando l’insieme di input è ricavato da molteplici sorgenti si corre il rischio di ottenere dati duplicati, scorretti, etichettati in modo sbagliato o non coerente. Non c’è una modalità precisa per organizzare le attività di preprocessing riferibili a questa fase, poiché le necessità variano in dipendenza della natura del problema e del dataset. Si fornisce di seguito un esempio relativo alle problematiche che si gestiscono in questa fase:

>[!note]- Esempio - date
>L’informazione relativa alla data è indispensabile per tutta una serie di valutazioni che a partire da essa si possono ricavare: monitoraggio avanzamenti, lead time, indicatori di prestazione e performance, tracciamento ecc.
>
>Sistemi diversi possono però avere modalità distinte con cui gestire questa informazione (a prescindere da eventuali errori nell’imputazione del dato come la sostituzione di “/” con “\” , “7” “_”):
>
>15/02/2022     15-02-2022    2022/02/15    2022-02-15     2022/15/02    2022-15-02
>
>02/15/2022     15 Febbraio 2022      15 Febbraio ’22         
>
>Questa varietà di formati deve essere gestita in modo da permettere ai calcolatori di utilizzare un dato coerente, unico. Dovrà quindi in questa fase essere prevista una fase in cui saranno uniformati i diversi formati correggendo inoltre gli errori di imputazione (immissione di spazi o segni grafici incoerenti).

---

**continua ad approfondire l'argomento in [[Materiale didattico/2.9.3 Data transformation\|2.9.3 Data transformation]]**

**prosegui a [[Materiale didattico/2.10 Ricavare i dati\|2.10 Ricavare i dati]]**

---

**Torna alla [[Home - ITD\|Home]]**
