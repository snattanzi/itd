---
{"dg-publish":true,"permalink":"/materiale-didattico/2-4-1-i-dati-non-strutturati/"}
---

I dati non strutturati sono quelli archiviati nel loro formato nativo e non elaborati fino a quando da essi non si intenda estrarne conoscenza. Le informazioni sono contenute all’interno di essi ma non organizzate, né immediatamente esplicitate, richiedendo l’utilizzo di ulteriori strumenti per estrarne il patrimonio di conoscenza e renderlo disponibili per gli strumenti informatici. In questa categoria sono ricompresi quindi:

-          Documenti

-          Foto

-          Audio

-          Video

-          Messaggi di testo

-          Recensioni e sondaggi

-          Post sui social network

Le principali applicazioni in ambito di big data si occupano di fornire delle soluzioni utili a ricavare dai dati non strutturati un patrimonio di conoscenza utile per le più disparate finalità.

Non è interesse di questo modulo scendere nel dettaglio della presentazione di un’antalogia completa dei possibili strumenti utili in ambito di estrazione di informazioni da dati strutturati. Si forniscono a scopo esemplificativo, di seguito, due veloci testimonianze.

Bag of words: modello di rappresentazione utilizzato per ricavare dal testo una rappresentazione vettoriale utile a identificare quante volte una parola sia apparsa all’interno di esso. Questo processo è anche denominato “vettorizzazione”. L’obiettivo è quello di ricavare rappresentazioni numeriche dal testo. Dall’estrazione di valori numerici dal testo, rappresentativi di alcune caratteristiche ad esso riferibili, si possono quindi ottenere informazioni utile allo sviluppo di strumenti nell’ambito della comprensione del testo. Bag of words è un modello di rappresentazione per il quale si immagina un dizionario composto da un insieme di parole e poi si ricava una rappresentazione numerica di esso nella forma di vettore che sia composto da un insieme di elementi aventi come valore il numero delle volte che la parola corrispondente è stata riscontrata all’interno del documento. Il nome del modello è ricavato dalla perdita di informazione circa l’ordine con cui è proposta una parola rispetto all’altra: le parole è come fossero inserite tutte in una borsa per poi essere conteggiate. In dipendenza dell’obiettivo che si vuol ricavare dall’analisi del documento può essere individuato un vocabolario contenente attributi diversi: immaginando di ricercare l’argomento del testo si utilizzerà un determinato vocabolario, il genere letterario un altro, si volessero ricavare risposte in ambito di sentiment analysis un altro. Immaginiamo ad esempio e a solo titolo esemplificativo di applicare il vocabolario “calcio”, “gol”, “pareggio”, “R.Baggio”, “pallone” al presente paragrafo. Si ricaverebbe un vettore di lunghezza 5 avente i seguenti valori.

[1,1,1,1,1]

Applicando al precedente paragrafo il vocabolario composto dalle parole “testo”, “comprensione”, “estrazione”, “rappresentazione”, “informazioni” un vettore di lunghezza 5 avente i seguenti valori:

[6,2,2,5,3]

Si ricava quindi, matematicamente, la maggior probabilità che il testo precedente riguardi metodi di estrazione di informazioni dal testo piuttosto che di calcio.

Analisi spettrale: Il dato ricavato da una registrazione come onda sonora tramite un microfono/fonometro può essere rielaborato attraverso operazioni matematiche ulteriori quali la trasformata veloce di Fourier per ricavare lo spettrogramma di MEL. Questo spettrogramma propone una visualizzazione delle caratteristiche dei dati legati al suono di quella conversazione quali l’ampiezza (dB), la frequenza (Hz) e il tempo (s) che nella forma di immagine possono essere analizzate da ulteriori soluzioni tecnologiche capaci di estrarne il patrimonio di conoscenza contenuto.

Questo allo scopo finale di fornire un output che sia la risposta ad una domanda legata a quel suono. Possono essere ad esempio utilizzate reti neurali convoluzionali (CNN) per ricavare dall’immagine analogie di quanto rappresentato rispetto a banche dati note.

**prosegui a [[Materiale didattico/2.4.2 I dati semi-strutturati\|2.4.2]]

**prosegui a [[Materiale didattico/2.5 Le sorgenti dei dati\|2.5]]
