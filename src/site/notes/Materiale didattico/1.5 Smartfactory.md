---
{"dg-publish":true,"permalink":"/materiale-didattico/1-5-smartfactory/"}
---


**torna a [[Materiale didattico/1.4 CPS\|1.4 CPS]]**

Gli strumenti e i temi trattati in precedenza sono utilizzati nella cosiddetta “smartfactory” ovvero la realtà produttiva che li utilizza al fine di ricavare vantaggi in termini di flessibilità, efficienza e/o versatilità. Smartfactory deriva dalle parole inglesi “smart”, traducibile con “intelligente”, e “factory”, ovvero “realtà produttiva”. Una smartfactory, a partire da opportuni sistemi CPS, è in grado di ricavare dati che poi verranno raccolti e riorganizzati all’interno di strutture informative, le quali svolgeranno funzioni stabilite secondo le specifiche esigenze del cliente. Esistono modelli di riferimento per questa tipologia di architetture definiti da specifiche normative di settore tra i quali quello di riferimento per le attività svolte da Polaris: IEC PAS 63088 – Smart manufacturing – Reference architecture model Industry 4.0 (RAMI4.0). Ad un approfondimento specifico su questo tema è dedicata l’attività formativa “_03. Modelli di riferimento dei sistemi informativi”_. Per adesso basti considerare che un modello di riferimento per l’analisi di contesti variegati e molto complessi quali le attività produttive, indipendentemente dalle caratteristiche specifiche di esse, risulta indispensabile al fine di definire delle architetture che permettano di prevedere sistemi informativi standardizzati, univocamente interpretabili e che rispettino il criterio fondamentale dell’interoperabilità ovvero la capacità di essere posti in comunicazione con altri strumenti analoghi. Per realizzare questi obiettivi Polaris ha deciso di seguire il modello proposto da RAMI4.0, di seguito sintetizzato da una figura esplicativa, strutturato su un inquadramento delle problematiche legate alla digitalizzazione delle aziende scomposto secondo tre assi fondamentali. L’asse dei “layers” individua le tematiche principali che riguardano la digitalizzazione dell’azienda e permette di affrontare temi complessi secondo progressive scomposizioni dei ambiti di dettaglio che li riguardano. L’asse dei “livelli gerarchici” individua i confini entro cui è ricompreso il progetto di digitalizzazione ovvero se ricomprendere in esso soggetti esterni all’azienda (si ricorda l’”horizontal integration”) o meno e che tipologie di asset interni all’azienda ricomprendere nel progetto di digitalizzazione. L’asse “life cycle value stream” inquadra gli ambiti di analisi in considerazione del parametro “tempo”.

La struttura stessa di questo corso di formazione richiama questo modello per rendere familiare allo studente l’impostazione concettuale. Il corso di formazione è proposto secondo modalità dipendenti dalla familiarità sui temi e dal ruolo della persona cui è destinato.

Le soluzioni tecnologiche proposte da Polaris sono sviluppate osservando le linee guida proposte dal modello di architetture informative di riferimento IIRA, “industrial internet reference architecture”, i cui aspetti di dettaglio saranno anch’essi chiariti nell’attività formativa 03. Basti sapere per il momento che in questo modello sono analizzati tutti i temi legati alla struttura dei sistemi informativi, ovvero software o insiemi di software, secondo progressive scomposizioni di tematiche complesse.

Esempi pratici dell’importanza di questi temi legati ai modelli di riferimento delle architetture informative sono facilmente esplicitabili dal fatto che è proprio tramite essi che sono definiti tutti gli aspetti legati al funzionamento di essi. A partire dalle caratteristiche generali legate alle funzionalità principali fino alle caratteristiche di dettaglio per le quali il dato viene ricavato, tutti gli aspetti rilevanti vengono analizzati secondo un modello standardizzato: l’UI, user interface, per le quali esso può essere visualizzato, le relazioni tra i dati finalizzate all’ottenimento di determinati obiettivi, le soluzioni che permettono di ottenere le funzioni richieste ecc. Standardizzare le scelte su questi temi permette di ricavare benefici in termini di interoperabilità delle soluzioni sviluppate a partire da esse. Tramite queste architetture vengono definiti inoltre i criteri per i quali si preveda di renderle sicure. È attraverso questi modelli che vengono pensate, realizzate, monitorate e rese sicure tutte le funzionalità che si prevede che il sistema informativo debba svolgere in ambito di digitalizzazione.

**prosegui a [[Materiale didattico/2 I dati\|2 I dati]]